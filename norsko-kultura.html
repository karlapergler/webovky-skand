<!DOCTYPE html>
<html lang="cs">
<head><meta charset="UTF-8"><meta name="viewport" content="width=device-width, initial-scale=1.0">
<title>Norsko – Kultura</title>
<link rel="stylesheet" href="style.css"></head>
<body>
<header><h1>Norsko – Kultura</h1></header>
<nav>
    <a href="index.html">Domů</a>
    <a href="norsko.html">Norsko</a>
    <a href="svedsko.html">Švédsko</a>
    <a href="dansko.html">Dánsko</a>
    <a href="finsko.html">Finsko</a>
  </nav>
  <header>Kultura</header>
<main>
<p>Norsko má také svou specifickou lidovou hudbu. Dnes už jen zřídka narazíte na staré lidové balady a kruhové tance (ty se zachovaly hlavně na Faerských ostrovech), zato se můžete často setkat s tradiční rychlou houslovou hudbou, hranou obvykle na speciální „Hardangerské housličky“ – Hardingfele. Ty se vyznačují nejen bohatým zdobením (vyřezáváním), ale také 8–9 strunami. Hraje se obvykle na dvě až tři struny najednou. Šušká se, že nejlepší struny pro hardingfele jsou z kočičích střívek, ale zlí jazykové praví, že pro nejautentičtější zvuk by bylo ještě lepší natáhnout na ně rovnou celou kočku.
</p>
<p>Norský romantismus – a také dva zcela odlišné kulturní proudy – reprezentují dvě extrémně odlišné postavy norského národního obrození: Johan Sebastian Welhaven, vzdělanec, vznešený lyrik a estét dánsko-norské tradice; a proti němu básník, dramatik, opilec, buřič a výtržník Henrik A. Wergeland, bojovník za svobodu, miláček lidu a drzý „ponoršťovatel“ norské dánštiny.</p>
</main>
<footer><p>© 2025 Skandinávie – Norsko</p></footer>
</body></html>