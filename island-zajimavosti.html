<!DOCTYPE html>
<html lang="cs">
<head><meta charset="UTF-8"><meta name="viewport" content="width=device-width, initial-scale=1.0">
<title>Svedsko – Zajimavosti</title>
<link rel="stylesheet" href="style.css"></head>
<body>
<header><h1>Svedsko – Zajimavosti</h1></header>
<nav>
    <a href="index.html">Domů</a>
    <a href="norsko.html">Norsko</a>
    <a href="svedsko.html">Švédsko</a>
    <a href="dansko.html">Dánsko</a>
    <a href="finsko.html">Finsko</a>
    <a href="island.html"></a>
  </nav>
<main>
    <header>Zajímavosti</header>
<p>Island. Zrodil se na půl cestě mezi Evropou a Amerikou v dobách, kdy byl věk dinosaurů dávnou minulostí a kontinenty dostávaly svůj současný tvar. Formovaly ho mocné živly jako oheň, led a okolní oceán. Díky poloze nedaleko polárního kruhu a neutuchající sopečné aktivitě nebyl v žádném případě zemí zaslíbenou. Přesto ho před jedenácti stoletími osídlili lidé, kteří byli stejně drsní jako on sám. Přežívali z toho mála, co divoký kraj a okolní vody poskytovaly, vzdorovali živlům a občas válčili o omezené zdroje. Za nekonečných severských nocí spřádali dlouhé a ponuré ságy, které jim pomáhaly překonat překážky a přežít. A také nezapomenout a uchovat dávné příběhy do dnešních dob. Příběhy o lidech a o zemi, která dnes zůstává stejně drsná a stejně divoká…

Ostrov ohně a ledu – tato tradiční přezdívka Islandu je všeobecně známá a veskrze výstižná. Ostrov leží na tzv. horké skvrně („hot spot“) podobné těm, jaké jsou pod Havajskými ostrovy či Yellowstonským národním parkem, a často označované jako „islandský chochol“. Jde o vyklenutí žhavého magmatu do riftové zóny mezi severoamerickou a euroasijskou litosférickou deskou. Islandský chochol je největší a nejvýkonnější na světě, proto není divu, že ostrov patří k vulkanicky nejaktivnějším oblastem zeměkoule – celou jednu třetinu vyvřelé lávy za posledních 10 000 let vychrlily sopky právě zde.</p>
<p>Prvním opravdovým osadníkem, který připlul, aby si tu založil nový domov, byl norský vyhnanec Ingólfur Arnarson. Na ostrově přistál v roce 874 a několik let hledal to správné místo k založení osady. Volba nakonec padla na oblast se zvýšenou geotermální aktivitou, které se díky páře vystupující ze země začalo říkat Reykjavík – zátoka Kouře.</p>
</main>
<footer><p>© 2025 Skandinávie – Svedsko</p></footer>
</body></html>