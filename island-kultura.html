<!DOCTYPE html>
<html lang="cs">
<head><meta charset="UTF-8"><meta name="viewport" content="width=device-width, initial-scale=1.0">
<title>Svedsko – Kultura</title>
<link rel="stylesheet" href="style.css"></head>
<body>
<header><h1>Svedsko – Kultura</h1></header>
<nav>
    <a href="index.html">Domů</a>
    <a href="norsko.html">Norsko</a>
    <a href="svedsko.html">Švédsko</a>
    <a href="dansko.html">Dánsko</a>
    <a href="finsko.html">Finsko</a>
    <a href="island.html"></a>
  </nav>
<main>
    <header>Kultura</header>
<p>Ukázalo se, že zdejší podnebí není příliš nakloněno pěstování čehokoliv. Přestože byla tehdy průměrná teplota na Zemi asi o jeden stupeň vyšší, pouze jižní části ostrova se hodily k pěstování ječmene na výrobu piva. Naopak zdejší pastviny poskytovaly dostatek potravy pro dobytek a zhruba čtvrtinu Islandu pokrýval řídký březový a osikový les, jaký známe z oblastí tundry. Ten se dal mýtit mnohem snáze než husté lesy v Norsku. Zpráva o nové zemi se šířila po celé Skandinávii a mnozí z těch, na něž v těsných fjordech norského pobřeží již nezbylo místo, připlouvali se svými rodinami, služebnictvem, otroky i dobytkem.

Během několika desetiletí na přelomu 9. a 10. stol. připlulo na Island několik desítek tisíc nových osídlenců. Nemalou měrou k tomu přispěly i nevybíravé sjednocovací snahy Haralda Krásnovlasého v Norsku. Ne každý se chtěl stát vazalem nového krále, a tak se postupně na ostrově vytvářela komunita svobodomyslných lidí, která jako nejvyšší soudní a zákonodárnou autoritu uznávala každoroční sněm klanových náčelníků zvaný alþing (v počeštěné podobě alting).

Alting se scházel na Sněmovní pláni nedaleko od Reykjavíku. Na poměry raného středověku byl sněm velmi osvícený a rozhodoval o všech důležitých otázkách včetně víry. V průběhu 10. stol. se na ostrov rozšířilo křesťanství a narůstající napětí vyústilo v přímý konflikt na sněmu v roce 1000 mezi křesťany a těmi, kteří uctívali Thóra a Ódina. Rozhodnutí padlo nakonec ve prospěch křesťanství, ale uctívání tradičních germánských bohů zůstalo v soukromí povoleno.</p>
</main>
<footer><p>© 2025 Skandinávie – Svedsko</p></footer>
</body></html>