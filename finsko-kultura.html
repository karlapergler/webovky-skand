<!DOCTYPE html>
<html lang="cs">
<head><meta charset="UTF-8"><meta name="viewport" content="width=device-width, initial-scale=1.0">
<title>Finsko – Kultura</title>
<link rel="stylesheet" href="style.css"></head>
<body>
<header><h1>Finsko – Kultura</h1></header>
<nav>
    <a href="index.html">Domů</a>
    <a href="norsko.html">Norsko</a>
    <a href="svedsko.html">Švédsko</a>
    <a href="dansko.html">Dánsko</a>
    <a href="finsko.html">Finsko</a>
  </nav>
<main>
    <header>Kultura</header>
<p>Tradiční finským hudebním stylem, který pronikl za hranice své země, je tzv. humppa, který oprašuje skupina Eläkeläiset vystupující občas i v Česku. Seskupení je populární především v Německu. Těžko říci proč…

Žánr iskelmä reprezentují staré oposlouchané hitovky. Tradičně je poslouchají spíše starší lidé na venkově, ale věřte, že i mladí, kteří se k této muzice vůbec nehlásí, písničky moc dobře znají. Poznáte to třeba v pozdních nočních hodinách na diskotékách. Když DJ vymění Lady Gaga za starý finský hit, okamžitě je taneční parket nacpaný k prasknutí.

Ve Finsku asi neexistuje nikdo, kdo by neznal hity skupiny Leevi and the Leavings (písnička o výletu do Karélie nebo o kocovině v pondělí ráno v práci). Jejich hudba se zakládá na vtipných textech (ve finštině). Tato skupina za 25 let své existence nikdy nevystoupila naživo. Jedním z nejpopulárnějších zpěváků ve Finsku byl Kari Tapio.
</p>
<p>Možná ani netušíte, kolik hudebních skupin pocházejících z Finska znáte. Je obdivuhodné, jaké množství světoznámých muzikantů dokázala země s pěti milióny obyvatel vychovat. Možná je to dané i jednoduše přístupnými hudebními školami v každém městě nebo dlouhou tmavou zimou. Finové velmi rádi navštěvují i mimořádně populární bary karaoke, kde zpívají.

Jednou z nejznámějších postav finské historie je hudební skladatel Jean Sibelius, který se proslavil především svými sedmi symfonickými básněmi. V centru Helsinek se nachází jedna z nejmodernějších koncertních síní světa: Finlandia Talo. Největším finským hudebním festivalem je Provinssirock, který v červnu navštěvuje téměř 100 000 diváků.
</p>
</main>
<footer><p>© 2025 Skandinávie – Finsko</p></footer>
</body></html>