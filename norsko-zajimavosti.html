<!DOCTYPE html>
<html lang="cs">
<head><meta charset="UTF-8"><meta name="viewport" content="width=device-width, initial-scale=1.0">
<title>Norsko – Zajimavosti</title>
<link rel="stylesheet" href="style.css"></head>
<body>
<header><h1>Norsko – Zajimavosti</h1></header>
<nav>
    <a href="index.html">Domů</a>
    <a href="norsko.html">Norsko</a>
    <a href="svedsko.html">Švédsko</a>
    <a href="dansko.html">Dánsko</a>
    <a href="finsko.html">Finsko</a>
  </nav>
<main>
    <header>Zajímavosti<header>
<p>Norština není vůbec složitý jazyk. Trochu jako němčina, jenom jednodušší. Lehké jako facka, řeknete si a zaradujete se, že za půl roku si plynně zakonverzujete s urostlými Vikingy. Jenže pak vás ale čeká nemilé překvapení v podobě norských dialektů a zjištění že i lidé ze severu nerozumí lidem z jihu a lidem ze Stavangeru nerozumí vůbec nikdo. Jeden by si řekl, že by se v pětimilionové zemi mohli domluvit na jednotném jazyce a nekomplikovat to, ale pokud se nad tím člověk zamyslí z geografického a historického hlediska, tak mu dialekty začnou dávat smysl.</p>
<p>Jednak má Norsko od severu k jihu více než 1,500 km a do šedesátých let, kdy Norové objevili ropu a zbohatli, byla infrastruktura místy tak špatná, že lidé sice viděli do oken sousedům na druhé straně fjordu, ale silnice či trajekty chyběli. Naučit se bokmål, což je oficiální spisovná verze norštiny, kterou používá cca 80 procent obyvatel, a která se obvykle učí na kurzech norštiny, není zas tak náročné. Problém je ale s výslovností a větnou melodií. Trik je v tom znít přehnaně šťastně na konci každého slova „så spennENDE!“ a to i když nejste šťastní ani trochu.</p>
</main>
<footer><p>© 2025 Skandinávie – Norsko</p></footer>
</body></html>