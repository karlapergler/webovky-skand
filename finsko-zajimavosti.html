<!DOCTYPE html>
<html lang="cs">
<head><meta charset="UTF-8"><meta name="viewport" content="width=device-width, initial-scale=1.0">
<title>Finsko – Zajimavosti</title>
<link rel="stylesheet" href="style.css"></head>
<body>
<header><h1>Finsko – Zajimavosti</h1></header>
<nav>
    <a href="index.html">Domů</a>
    <a href="norsko.html">Norsko</a>
    <a href="svedsko.html">Švédsko</a>
    <a href="dansko.html">Dánsko</a>
    <a href="finsko.html">Finsko</a>
  </nav>
<main>
    <header>Zajímavosti</header>
<p>Finsko, země zajímavostí ? Ano, Finsko je země plná zajímavých míst. Mnoho lidí zná zimní Laponsko na severu a působivé hlavní město Helsinky na jihu.

Finsko je však mnohem víc. Mezi Helsinkami a Laponskem se rozprostírá nádherná a nekonečná příroda se spoustou skrytých klenotů. Jedním z těchto skrytých klenotů je i jezerní krajina.

V jezerní krajině poznáte jižní i severní krajinu Finska – během jednoho výletu uvidíte velká jezera, svěží kopce, členité soutěsky, skalnaté svahy i národní parky. Jedná se o jednu z posledních divočin v Evropě, kde ještě můžete spatřit velké šelmy ve volné přírodě. Vidět na vlastní oči medvěda, rosomáka nebo vlka je nezapomenutelný zážitek.

Jezerní krajina je poměrně rozsáhlá a skládá se ze šesti destinací : Vuokatti, Wild Taiga Kuhmo-Suomussalmi, Hossa, Paljakka, Ukkohalla a Kajaani-jezero Oulujärvi, z nichž každá má svá specifika. Nejlepším způsobem, jak prozkoumat jezerní krajinu, je pronajmout si auto.</p>
<p>Dobrým výchozím bodem pro cestu je město Kajaani, kde se nachází mezinárodní letiště. Hlavním lákadlem je tu zřícenina hradu Kajaani, nejseverněji položená kamenná hradní zřícenina na světě. Nachází se na malém ostrově na řece Kajaaninjoki, v centru 370 let starého města, v blízkosti jezera Oulujärvi, pátého největšího jezera ve Finsku.
Vřele doporučujeme také celodenní výlet po vodě. Zpáteční výlet na ostrov Ärjänsaari na jezeře Oulujärvi je opravdu nádherným zážitkem. Ärjänsaari je nazýván perlou Oulujärvi a na tento panenský ostrov se můžete dostat parníkem S/S Kouta nebo místní lodní dopravou. Sto let starý parník S/S Kouta je nejseverněji položený parník, který je stále v provozu a je poháněn skutečným parním kotlem na dřevo.

</p>
</main>
<footer><p>© 2025 Skandinávie – Finsko</p></footer>
</body></html>