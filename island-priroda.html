<!DOCTYPE html>
<html lang="cs">
<head><meta charset="UTF-8"><meta name="viewport" content="width=device-width, initial-scale=1.0">
<title>Svedsko – Priroda</title>
<link rel="stylesheet" href="style.css"></head>
<body>
<header><h1>Svedsko – Priroda</h1></header>
<nav>
    <a href="index.html">Domů</a>
    <a href="norsko.html">Norsko</a>
    <a href="svedsko.html">Švédsko</a>
    <a href="dansko.html">Dánsko</a>
    <a href="finsko.html">Finsko</a>
    <a href="island.html"></a>
  </nav>
<main>
    <header>Příroda</header>
<p>Geologicky je ostrov součástí Středoatlantského hřbetu, který se táhne středem Atlantského oceánu zhruba v severojižním směru. Je to jediné místo, kde můžeme na tento hřbet vstoupit suchou nohou. Ostrov se z vln oceánu vynořil před 16–18, podle některých teorií možná už před 24 miliony let. Od té doby byl formován nekonečnými lávovými výlevy a sopečnými erupcemi. Je poměrně obtížné najít na ostrově horninu, která by nebyla vulkanického původu. Jeho hlavními stavebními kameny jsou čedič, sopečný tuf a všudypřítomná větrající láva. Sopečné erupce se tu opakují v průměru každé čtyři roky a některé ovlivní život obyvatel na celá léta i desetiletí.

Druhým faktorem, který formoval Island, je led. Dnes pokrývá led více než 10 % jeho rozlohy. Bývaly však časy, kdy byla situace odlišná. V dobách maximálního zalednění před 20 000 lety pokrývala ostrov vrstva ledu o tloušťce kolem 1500 m. Ještě o 5000 let později dosahovaly ledovce až k oceánu. Teprve po skončení poslední doby ledové se začalo prudce oteplovat a některé ledovce zcela zmizely. Ty, které obdivujeme dnes, se pak zčásti vytvořily až v malé době ledové v posledním tisíciletí.

Pozůstatky masivního zalednění vidíme na ostrově dodnes. Většina údolí má charakteristický profil ve tvaru písmene U a na pobřeží najdeme, podobně jako v Norsku, řadu hlubokých fjordů – ledovcových údolí zaplavených po roztátí kontinentálních ledovců. Díky tomu je zdejší pobřeží velmi členité a pobřežní linie dosahuje neuvěřitelné délky téměř 5000 km. V kombinaci s lávovými výlevy tvoří nezapomenutelnou tvář divoké islandské krajiny.</p>
</main>
<footer><p>© 2025 Skandinávie – Svedsko</p></footer>
</body></html>