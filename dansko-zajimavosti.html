<!DOCTYPE html>
<html lang="cs">
<head><meta charset="UTF-8"><meta name="viewport" content="width=device-width, initial-scale=1.0">
<title>Dansko – Zajimavosti</title>
<link rel="stylesheet" href="style.css"></head>
<body>
<header><h1>Dansko – Zajimavosti</h1></header>
<nav>
    <a href="index.html">Domů</a>
    <a href="norsko.html">Norsko</a>
    <a href="svedsko.html">Švédsko</a>
    <a href="dansko.html">Dánsko</a>
    <a href="finsko.html">Finsko</a>
  </nav>
<main>
    <header>Zajímavosti</header>
<p>Dánsko je národním státem, 84 % obyvatel jsou Dánové, severogermánský národ mluvící dánštinou, jež patří do severogermánské skupiny indoevropské jazykové rodiny. Jedná se o potomky germánského kmene Dánů, který přišel na poloostrov v 5.–6. století z jižního Švédska. Vytlačili a částečně si podmanili původní obyvatele (Angly, Juty, Sasy). V 8.–11. století podnikali výpravy jako Vikingové. Etnicky a kulturně ovlivnili obyvatele Západní Evropy (Británie, Normandie, Islandu i Grónska). Nejstarší památky jsou psané runami, v současnosti se používá latinka.

Kromě Dánů žije u hranic s Německem malá německá menšina, čítá asi 20 tisíc osob. V zemi žije i komunita původních obyvatel z Grónska. Během evropské migrační krize se Dánsko změnilo na více multikulturní společnost, i když od roku 2016 začala platit pravidla proti přijímání ekonomických migrantů.

V roce 2025 tvořili imigranti a jejich potomci 16 % obyvatel.[73] Imigranti přichází z Asie (zejména Turecko, Sýrie, Irák, Pákistán, Írán, Libanon), z Afriky (zejména Somálsko a Maroko), a z Evropy, zejména z Polska, Ukrajiny, Rumunska a Německa. Malá část příchozích je z Jižní Ameriky, především z Chile. Počet přistěhovalců se neustále zvyšuje.
</p>
<p>V zemědělství pracuje jen 6 % ekonomicky činného obyvatelstva. Obdělávaná půda tvoří asi 56 % rozlohy, což je nejvíce v Evropě. Dánské zemědělství je charakteristické velkou intenzitou, vysokou produktivitou a mechanizací a rozšířenou spotřebou umělých hnojiv. Pěstují se obilniny (pšenice), brambory a cukrová řepa. </p>
</main>
<footer><p>© 2025 Skandinávie – Dansko</p></footer>
</body></html>